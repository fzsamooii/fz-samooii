<!doctype html>
<html>
<head>
<meta charset="utf-8">
<title>Untitled Document</title>
</head>

<body dir="rtl">
		<b>
	<p align="right" style="color:darkslateblue;font-family: b koodak;text-align:justify;font-size: 20">
			
		"ما ایرانیان" اثری است به قلم "مقصود فراستخواه" در "زمینه کاوی تاریخی و اجتماعی خلقیات ایرانی" که رفتارهای ایرانیان را از این پنجره بررسی می کند. "ما ایرانیان" در واقع نتیجه ی تحقیقات گسترده ی "مقصود فراستخواه" است که به شکل سخنرانی هایی از وی در نیمه ی دوم دهه هشتاد شمسی ایراد شده است. آنچه به طور مرکزی در این کتاب مورد بررسی قرار گرفته، پاسخ به این سوال است که آیا به خلقیات و رفتار "ما ایرانیان" ضعف هایی وارد است؟
فصل نخست کتاب "ما ایرانیان" از "مقصود فراستخواه" به بررسی فاکتورهایی که فرهنگ یک جامعه را تشکیل می دهند پرداخته است. با توجه به تنوع جغرافیایی، مذهبی و نژادی کشور، کاوش فرهنگی ایران امری بسیار دشوار است. اما بخش دوم که به خلق و خوی ایرانیان پرداخته، از یازده عنوان تشکیل شده که به طور کلی ریشه شناسی رفتار در ساختارهای تاریخی، سیاسی و اجتماعی، مطالبی در باب ملیت ، دین و آیین و معارف، قومیت ، هویت، اسطوره و ادبیات، نگرش و باورهای اجتماعی، جامعه شناسی اقشار، نهادها، شهر و روستا، چالش های نوگرایی و تغییرات فرهنگی کشور ایران را بررسی می کند. بخش سوم رویکردهای نظری و بخش چهارم الگوهای اسناد بیرونی و درونی و تحلیل نهادی را زیر ذره بین قرار می دهد. در فصل پنجم نظریات مرجع پایه به طور مفصل تشریح می شوند و فصل ششم کتاب "ما ایرانیان" تاریخ اجتماع و تاثیرات آن بر خلقیات اجتماعی را تجزیه و تحلیل می کند. فصل هفتم کتاب، رویکرد بررسی تاریخ را ادامه می دهد و به تاریخ معاصر و مشکلات آن می رسد و نهایتا در فصل هشتم تاملی در شخصیت و منش ایرانیان صورت می گیرد.

			
		</p>
</b>
	<hr>
	<div style="text-align:center;display: flex ;justify-content:center;background-color:  peachpuff"><img src="img/Ejtemae.png" width="625" height="547" alt=""></div>
	
	
</body>
</html>
